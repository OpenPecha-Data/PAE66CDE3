願行品第二智首菩薩。問敬首曰。本何修行。成佛聖道。身口意淨。不念人惡。亦使天下不得其短。仁慈至大。内性明了。殊過弟子別覺之上。一切衆邪莫能迴動。出生端正。色相無比。族姓尊貴。知重佛法。自守志強。常行四等。高才敏達。精進勇健。習衆徳本。諸度無極。所爲無量。恒生福地。言見信用。降心正意。攝念入禪。曉空無想不願之法。出入四大。五陰六入。十二縁起。七覺不閡。通十力智。博入諸道。濟危解厄。爲釋梵所敬。除闇冥如燭火。明天下如日月。度衆人如船師。賢過三界而爲上首。欲成斯道。當何修行敬首答曰。善哉佛子。志仰高遠。極大慈哀。愍傷十方。若族姓子族姓女。欲成佛道者。當先正身。言念相應。口習經典。心思可行。改往修來。不釋道意。積徳累善。施恩不惓。然則所問悉可得也。爲菩薩者。必諦受學。如佛法教。無得増減。以誓自要。念安世間。奉戒行願。以立徳本居家奉戒
當願衆生　貪欲意解　入空法中孝事父母　當願衆生　一切護視　使得佛道順教妻子　當願衆生　令出愛獄　無戀慕心若得五欲　當願衆生　皆入清淨　心無所著若在伎樂　當願衆生　悉得法樂
歡喜之忍著寶瓔珞　當願衆生　解去重擔　諸綺可意見諸婇女　當願衆生　棄捐色愛　無婬妷態若上樓閣　當願衆生　　皆昇法堂　受佛諸經身在房室 　當願衆生　覺知惡露　無有更樂布施所有　當願衆生
興福救之　莫墮慳貪See two records ahead若患厭家　當願衆生　疾得解脱　無所拘綴若棄家出　當願衆生　離苦惱罪　從正得安入佛宗廟　當願衆生　近佛行法　無復罣礙詣師友所
當願衆生　　開達入正　悉得如願請求捨罪　當願衆生　得成就志　學不中悔脱去白衣　當願衆生　解道修徳　無有懈怠受著袈裟　當願衆生　　被法服行　心無沾汚除剔鬚髮　當願衆生　除捐飾好
無有衆勞已作沙門　當願衆生　受行佛意　開導天下受成就戒　當願衆生　　得道方便　慧度無極守護道禁　當願衆生　皆奉法律　不犯法教始受和上　當願衆生　令如禪意　思惟解脱受大小師
當願衆生　　承佛聖教　所受不忘自歸於佛　當願衆生　體解大道　發無上意自歸於法　當願衆生　深入經藏　智慧如海自歸於僧　當願衆生　依附聖衆　從正得度凡開門戸　當願衆生　開現道法　至於泥洹關閉門戸
當願衆生　閉塞惡道　罪得除盡入室當願　一切衆生　安隱寂寞　得止觀意敷床當願　一切衆生　入大乘道　濟安天下宴坐當願　一切衆生　坐佛道樹　　心無所猗入衆當願　一切衆生　　成戒定慧
解度知見數息當願　一切衆生　得捨家中　無世間念守意當願　一切衆生　心不放逸　無有雜念早起當願　一切衆生　　覺識非常　興精進意下床當願　一切衆生　履踐佛迹　心不動搖著裳當願
一切衆生　常知慚愧　　攝意守道結帶當願　一切衆生　　束帶修善　志無解已次著中衣　當願衆生　恭敬畏愼　無有慢墮被上法服　當願衆生　服聖表式　敏於道行左右便利　當願衆生　　蠲除汚穢　無婬怒癡See
the next record(two records following)已而就水　當願衆生　柔和軟弱　清淨謹飾用水既淨　當願衆生　以法自洗　無復惡態手執楊枝　當願衆生
學以法句　擿去諸垢澡漱口齒　當願衆生　　蕩滌情性　如清淨住See the previous record (four records ahead)See the previous
record (three records ahead)盥手當願　一切衆生　得柔淨掌　執受經道澡面當願　一切衆生　　常向清淨　心無瑕疵See the following record(47
records following)See the following record(47 records following)出門當願　一切衆生　如佛所欲　出度三界向道當願
一切衆生　向無上道　　志不退轉行道當願　一切衆生　　遊於無際　不中休息上坂當願　一切衆生　樂昇上道　無所疑難下坂當願　一切衆生　深入廣博　　微妙法中行於曲路　當願衆生
棄邪曲意　行不忮忮行於直路　當願衆生　得中正意　言無諛諂見風揚塵　當願衆生　經明行修　心不紛亂見雨淹塵　當願衆生　　大慈伏意　不起諸想涼息樹下　當願衆生　伏心在道　經意不疲入林澤中
當願衆生　學爲儒林　　養徒以徳行見高山　當願衆生　　志仰高大　積徳無厭行見刺棘　　當願衆生　三毒消滅　無賊害心得好葉樹　當願衆生　以道自蔭　　入禪三昧樹華繁熾　當願衆生　　三十二相
諸好滿具果蓏盛好　當願衆生　起道樹行　成無上果覩諸流水　當願衆生　得正溝流　入佛海智覩諸陂池　當願衆生　　一切功徳　慧行充滿See the next record (three
records following)若見泉水　當願衆生　入佛淵智　所問無窮遙望江海　當願衆生　入深佛藏　無盡之法見人汲井　當願衆生　　開心受法　得一味道過度橋梁　當願衆生　興造法橋
度人不休見修園圃　當願衆生　耘除穢惡　不生欲根見田稻穀　當願衆生　　廣殖福徳　不爲災患見好園圃　當願衆生　得周滿持　道法備具見丘聚舍　當願衆生　常處仁智　道無危殆See the
previous record (five records ahead)見精學堂　當願衆生　　講誦經道　日進不衰見人衆聚　當願衆生　功滿得佛　成弟子衆見人閑居　當願衆生　恬惔無爲
遊志典籍See the next records (23 records following)See the next record (23 records following)See
the next record (23 records following)See the next record (21 records following)See
the next record (23 records following)See the next record (21 records following)See the next
record (23 records following)See the next record (21 records following)See the next record
(22 records following)See the next record (22 records following)得見沙門　當願衆生　　多聞戒具　誨人不惓見異道人
當願衆生　遠去邪見　入八正道得見仙人　當願衆生　意行具足　所欲者成行到城郭　當願衆生　　持戒完具　心無虧缺望見宮闕　當願衆生　　聰明遠照　諸善普立See the next record(six
records following)若見帝王　當願衆生　得奉聖化　如正道教見帝王子　當願衆生　　履佛子行　化生法中若見公卿　當願衆生　明於道理　助利天下見諸臣吏
當願衆生　忠正順善　無固賊心見被鎧甲　當願衆生　　誓被法鎧　不違本願見魯鈍人　當願衆生　　勇於道義　成四無畏See the previous record(eight records
ahead)見憂愁人　當願衆生　離諸恐怖　無復憂戚見喜笑人　當願衆生　　捨非常樂　五欲自娯見勤苦人　當願衆生　得泥洹道　免度諸厄見安樂人　當願衆生　安快如佛　惔怕無患見疾病人
當願衆生　　知空非身　無苦痛意見強健人　當願衆生　得金剛形　無有衰耗見醜陋人　當願衆生　去醜惡行　以善自嚴見端正人　當願衆生　　意行質直　愛好道法見報恩人　當願衆生　念佛恩徳　行菩薩行見背恩人
當願衆生　降心伏意　棄捐諸惡見貪欲人　當願衆生　　法施天下　無慳貪意行持錫杖　當願衆生　依仗於法　分流徳化挾持應器　當願衆生　受而知施　修六重法入里分衞　當願衆生
如戒法求　無得疑妄到人門戸　當願衆生　入總持門　悉見諸法入人堂室　當願衆生　昇佛聖堂　深行微妙人不與食　當願衆生　　得般若意　無望無惜主人未辦　當願衆生　離三惡道　無飢渇想授空應器
當願衆生　皆得至空　無欲之性受滿應器　當願衆生　　一切成滿　道品之法挾持鉢飯　當願衆生　爲法供養　志在大道與廉人坐　當願衆生　廉潔知恥　所作不妄坐有貪人　當願衆生　　無有強顏
貪鄙之心得香美食　當願衆生　知節少欲　情無所著得不美食　當願衆生　知身幻法　好惡無異擧飯向口　當願衆生　　悉得諸經　諸佛法味所噉雜味　當願衆生　味味如佛　化成甘露飯食已訖　當願衆生
徳行充盈　成十種力講經説法　當願衆生　　志意開達　聞法即寤呪願達嚫　當願衆生　　悉令通佛　十二部經罷坐退去　當願衆生　一切究竟　得三甘露若欲入水　當願衆生　　身口意淨　等於三塗澡浴身體
當願衆生　 蕩除心垢　見生死際盛暑熱極　當願衆生　得清涼定　滅一切苦氷凍寒甚　當願衆生 　心冷愛除　無復情欲誦讀經偈　當願衆生　博解諸法　無復漏忘若得見佛　當願衆生　常與佛會
行七覺意見佛圖像　當願衆生 　悉覩十方　眼無障蔽拜謁佛時　當願衆生　得道如佛　莫能見頂稽首而起　當願衆生　皆如佛意　尊貴無上始欲旋塔　當願衆生　　施行福祐　究暢道意遶塔三匝　當願衆生
得一向意　不斷四喜行詠歌經　當願衆生　念佛恩徳　行法供養畢住讃佛　當願衆生　光明神徳　如佛法身暮將洗足　當願衆生　得四神足　周遍十方See the previous record
(two records ahead)昏夜寢息　當願衆生　離於闇冥　無復五蓋臥覺當願　都使衆生　得佛十八　不絶之法是爲菩薩　誡願倶行　兼愛博施　不捨十方十地品第三於是忍世界。百億天帝釋。皆於忉利紫紺殿上。化作七寶師子之座。施交露帳席以綵縶已。各稽首請佛。佛意悉知。即爲分身。遍諸釋殿。一一佛者。從衆菩薩。一切天帝。莫不悦豫。其下百億小國。續自見佛。如故不減。時十方刹。復來雲集。法意菩薩。首意菩薩。賢意菩薩。勤意菩薩。思意。知意審意。專意重意。盡意菩薩等。各從十方。與無數上人倶來。稽首佛足坐一面。蓮華上法意菩薩。即如其像。正坐定意。入於無量會見三昧。悉見十方。無數諸佛。各伸右手摩其頭。倶言善哉。法意。菩薩勇健。乃得是定。十方如來。及釋迦牟尼佛。已皆拜汝成立功徳。修微妙辯。知空無著行。究暢法要。通諸佛語。知衆生意。汝行已備。得佛不久。今使汝説菩薩十住。令諸學者普知所行。於是法意菩薩。得佛辯辭。明哲至眞。不忘不難。從定意覺而言曰。諸族姓子。欲求佛者。有十地住。往古來今。皆由此成。衆祐所歎。是合無量。具陳演説。如佛所言。何等爲十。第一發意。第二治地。第三應行。第四生貴。第五修成。第六行登。第七不退。第八童眞。第九了生。第十補處何謂發意。菩薩法住。有十事。謂初見佛。十功徳起。一見佛端正。二身色相具。三神足現化。四道徳深奧。五儀法無比。六謂知人意。七出經教明。八所言諦解。九見生死苦。十體樂佛法。稍稍開解。便發道意。欲曉了佛十力之智。其學有十。當知禮事諸佛。當曉説菩薩徳。當諦了生死本。當願修貴治福。當令行勝三界。當學諸佛功徳業。當求更見諸佛。當習行諸深三昧。當悲念諸罪苦人。當從生死輪還。是爲上頭初發意地何謂治地。菩薩法住。有十事。以次學。一念人善。二淨潔心。三柔軟意。四安靜志。五常布施。六行慈愛。七利天下。八助平均。九視彼如己。十敬人如師。復有十學。當多諷經。當遠郷土。當近明師。當學善言。當知時。當精進。當入要。當曉行。當不忘。當安志。是爲次第治地之行何謂應行。菩薩法住。有十事入如經。一見無常。二見生苦。三見行空。四見非身。五見無主。六無所貪。七無所著。八無爲。九無欲。十無求。復有十學。當念人。當念刹。當念法。當念地種。當念水種。當念火種。當念風種。當念欲界。當念色界。當念無色界。心無戀慕。是爲分別應行之地何謂生貴。菩薩法住。有十事隨佛行。一不還邪道。二專心向佛。三思惟法意。四觀功徳行。五見人如化。六見刹如夢。七見殃福空。八見諸法如幻。九苦樂無異。十解泥洹淨。復有學。當知思念。去佛意空。來佛意空。今佛意空。去佛法淨。來佛法淨。今佛法淨。去佛自然。來佛自然。今佛自然。諸佛興等。皆無所異。是爲平等生貴之地何謂修成。菩薩法住。有十事行濟人。一爲人方便。二令人安隱。三賑救天下人。四慈念一切。五悲傷衆生。六令人歡喜。七護視人物。八勸令隨道。九爲現清淨。十令得泥洹。復有十學。當知衆生。無有要。無有種。無有數。無有造。無有正。不可思。不可稱不可度。不可具説。爲一切空。是爲聖行修成之地。何謂行登。菩薩法住。有十事度輒成。一聞稱佛譏佛心無異。二聞譽法毀法心無異。三聞菩薩善菩薩惡心無異。四聞人相評論心無異。五聞人衆人寡心無異。六聞經多經少心無異。七聞生苦生樂心無異。八聞人難度人易度心無異。九聞法興法衰心無異。十遭有道遭無道心無異。復有十學。心無想不受想。不計身。無我所。無有見。無有主。無有受。爲如化。爲不成。無所有。是爲盡信行登之地何謂不退轉。菩薩法住。有十事志牢強。一言有佛無佛不退轉。二言有法無法不退轉。三言有菩薩無菩薩不退轉。四六言有求佛無求佛不退轉。五有得佛無得佛不退轉。六曰古有聖道無聖道不退轉。七今有聖道無聖道不退轉。八後有聖道無聖道不退轉。九言三塗同三塗異不退轉。十言佛智有盡佛智無盡不退轉。復有十學。開微慧入大智。開大智入微慧。現一法入衆經。現衆經入一法。解衆生入空要。解空要入衆生。釋有想入寂定。釋寂定入有想。説少淨入多想。説多想入少淨。是爲轉進不退之地何謂童眞。菩薩法住。有十事隨所入。一身口意不犯。二一切無瑕疵。三志壹在所生。四見人知内慈。五知人心所信。六知人意所解。七不受彼雜想。八知諸刹成敗。九神足疾遍到十方。十周滿持諸法。復有十事。學知佛世界。學如佛智能。學現佛神足行。學莊嚴諸佛刹。學遍遊諸國土。學法答衆問。學化無不現。學佛聲出諸法。學轉頃匝十方。學作一念見無數佛。是爲清淨童眞之地何謂了生。菩薩法住。有十事受慧見。一知一切生何道。二知衆生所習縛。三知人本所更來。四知人所行殃福之報。五知人受行何法。六知人心所入好惡。七知人意念若干變。八知十方國清濁。九知三塗無量慧。十知諦要説如應。復有十事。學法王正行。學法王禮儀。學法王興立。學法王出入。學法王周旋。學法王威嚴。學法王坐起。學法王教令。學法王拜人。學法王巡行刹土。是爲受決了生之地何謂補處。菩薩法住。有十事智難及。一當念感動無數國。二當爲無數國現明。三當爲無數國立法。四當爲開度無數國。五當利安無數國。六當聲曉無數人。七當觀察知衆生意。八當知衆生無極念。九當令無數人入法。十以次第現人慧了。生所不能及補處者十。不能知其身事志行。神足定念。達古知今。見後明處。及修刹法。聖意之事。補處所欲。又有十事。學佛三塗無際之慧。學具足諸佛法。學法法無所著。學諸佛無底藏。學神智成其刹。學光明照十方。學佛定感動諸國。學權道隨意化。學遍教令成就。學合會轉法輪。所以學者。欲一切知。已一切敏。無所復學。是名爲補處。從十十法成。現世得紹代無上正眞之道。爲最正覺。度脱天下。佛言。善哉善哉。法意菩薩。可謂佛子。一切十方去來現在佛。皆由此興。是法無際。所照無量。度人無極。智心無盡。佛説是已。皆大歡喜。爲佛作禮佛説菩薩本業經

